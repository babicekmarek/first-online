---
title: 4. Obraz Doriana Greye✅
draft: false
tags:
---
 * **Autor:** Oscar Wilde (1854 - 1900)
* **Literární druh:** epika próza
* **Literární žánr:** román
* **Kontext:** Konflikty mezi státy, konflikt mezi Anglii a Irskem. Nárůst společenských problémů, sociální krize, rozvoj techniky.
* **Literární směr:** [7.1. Dekadence](7.1.%20Dekadence.md) – úpadek – obrácené hodnoty, myšlenky zmaru, smutku a nudy, motivy v užívání drog, okultismu, nevázaných sexuálních zážitků. Umělci jsou znechuceni společností, unikají do světa, za čistým uměním. Typicky se vyskytuje individualita, bohémství, pokus šokovat a provokovat. Choutky v aristokracii.
* **Obsahové znaky:** spisovný jazyk, archaismy, krásné básnické popisy prostředí a charakteristika postav, spousta podmětů, časté citace
* **Formální znaky:** Vyskytují se aforismy, krátká moudra, srovnání protikladů nebo rozporů. Také se vyskytují paradoxy, na první pohled nesmyslné, ale mají překvapivý význam. V díle se autor snaží o estetické vypravování, vyskytují se spousty obrazných pojmenování. Nesnaží se zachytit realitu jako v realismu do posledního detailu, ale snaží se zachytit jenom krásné detaily.
* **Děj:** Dorian Greye, překrásný mladík, pózuje jako model pro malíře Basila. Henry, kamarád Basila vnukne Dorianovi myšlenky, jak by měl vnímat svět, stane se dandym, amorálním hledač rozkoší, oddává se sexuálním zážitkům a experimentuje s drogami. Jakkoliv svoje tělo Dorian hanobí, jeho tělu se nic neděje, ale stárne obraz, který namaloval Basil. Do Doriana se zamiluje herečka Sibyla Vaneová. Dorian ji odmítne a ona spáchá sebevraždu. Později se Dorian kazí čím dál více, všechny jeho skutky poznamenávají obraz. Dorian se nakonec rozhodne obraz zničit, tím se zabije. Nelze oddělit svědomí od těla, krásný zevnějšek, ale zkažená a nemorální osobnost.
* **Autor** byl Ir, pocházel z Irska. Narodil se do rodiny královského lékaře, jeho otec byl šlechtic. Jejich domov byl centrem lékařů v Dublinu. Oscar studoval filologii (nauka o jazyce) na velice prestižní škole v Dublinu Trinity Collage a později v Oxfordu. Měl v oblibě se oblékat výstředně, zajímavě vyprávět a řečnit a celkově poutat pozornost, a proto byl velice oblíbeným společníkem. Vydal se přednášet po Americe, tento výlet ho značně změnil, přestal se oblékat extravagantně a začal propagovat moderní životní styl, a zároveň se mu změnil pohled na umění. Manželka, se kterou se oženil, mu zajistila luxus a on si mohl dále žít bohémský život. Pro jeho tvorbu je výstižné moto: „umění pro umění“ jeho literární tvorba měla hlavně estetický úmysl. Autor celý svůj život byl proti anglické společnosti, protože Irsko bylo podřízené Anglii, a tak kritizoval společnost v Anglii a sociálně politické otázky související s utlačováním Irů. Neprosadil se jako politik, ale jako prozaik a především dramatik. Oscar Wilde byl kritizován společností, byl homosexuál a společnost nebyla vůbec inkluzivní vůči homosexuálům. Jeho milenec mu byl sám velmi oddaný, ale jeho otec neschvaloval, aby se stýkal s Oscarem, proto ho otevřeně nařkl z homosexuality, Oscar ho nazpět žaloval za urážku na cti, soud tehdy přihlédl ke skutečnosti, že je Oscar Wilde homosexuál a Oscara odsoudil ke dvěma letům ve vězení. Po odpykání trestu ve vězení si nechal změnit jméno a přestěhoval se do Paříže, kde žil pouze za finanční podpory svých přátel, svůj život dožil ve velice nuzných podmínkách. Dnes je pochován v pařížském hřbitově Pére-Lechaise.
* **Další významná díla:** 
	* drama [Jak je důležité míti Filipa](5.%20Jak%20je%20důležité%20míti%20Filipa✅.md)
	* Básně, Ideální manžel
	* Strašidlo cantervillské
	* Dům granátových jablek
	* Šťastný princ a jiné pohádky (ústní lidová slovesnost)
* **Další autoři:** 
	* Charles Baudelaire – Květy zla
	* Jean Artur Rimbaud – Opilý koráb
	* František Xaver Šalda – Boje o zítřek

Zmínky: 
	Obraz Doriana Greye – Oscar Wilde
	Obraz Doriana Graye

Obraz

Obraz Doriana Graye